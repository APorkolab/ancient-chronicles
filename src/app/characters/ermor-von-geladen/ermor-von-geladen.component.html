<!DOCTYPE html>
<html lang="hu">

<head>
	<meta charset="UTF-8">
	<meta name="viewport" content="width=device-width, initial-scale=1.0">
	<title>Ermor von Geladen</title>
</head>

<body>
	<h1>Ermor von Geladen</h1>

	<img src="assets/ermor.png" alt="Ermor von Geladen képe">
	<blockquote>
		<p><strong>„Bizony, mondom neked, a vas a legjobb fém egész Yneven... Erős, szerény, értéktelen, olyan, amilyennek
				egy Tooma-papnak kell lennie. Értékessé csak a ráömlött vér mennyisége teszi. Mirthill, Abbit, Elevenfém?
				Ezeknek a forgatása büszkeséggel tölti el a lelket, de a vas megaláz… a vas csak az erődből táplálkozva nyerhet
				viadalt...”</strong></p>
	</blockquote>

	<p><strong>Ermor</strong> már régebben is vonzódott a természethez, és ez a vonás csak tovább erősödött, amint
		felszentelték Tooma-pappá. Számára ez nem teher, hanem egy csodálatos szolgaság, amit alázattal visel. A Morella
		család legifjabb sarja, kinek bátyja, Raazak, a harcok világát választotta, míg ő a természet csodái felé fordult.
		„A harcos az ötödik mesterség, de egyben a legpusztítóbb is; te és én, no meg még jó páran, a Földanyát szolgáljuk.
		Mi ezeknél többet érünk...” – mondta neki mestere, amikor testvére útját említette. Jámbor természete miatt sok
		barátot szerzett Ynev-szerte, és bár vonzódik az utazáshoz, sohasem sajnálta az erőt és pénzt, hogy új tájakat
		fedezzen fel. Dörzsölt, kalandokon edződött vándorrá vált, még ha mindössze első szintű is. Ennek oka az, hogy a
		nagyobb konfliktusokat inkább elkerülte, minthogy közbelépjen. Több kalandozócsapattal is tartott, de leginkább a
		mágiatudását használták.</p>

	<p><strong>Tiadlani szülőföldjét</strong> mély tisztelettel emlegeti. Bár hazája veszélyes alakokkal és bestiákkal van
		teli, ez nem csökkenti szeretetét iránta. „Oh, Tiadlan! Ez a vidék mindig is kedvelt volt nekem. Itt nem talál meg
		az ördögi transformatio.” – mondja gyakran. Feleségét, <strong>Veronika Iriellát</strong>, is innen választotta, egy
		egyszerű parasztlány személyében. Holtig hű társa volt Ermornak, s erős fiúkat hozott a világra. Veronikáról ennyit,
		most térjünk vissza Ermor Von Geladenre:</p>

	<p>Ermor egy bölcs, hűvös vérmérsékletű törpe, aki csak a legszükségesebb embereket engedi magához közel. Bár sok
		ismerőse van, igazán közeli barátja nincsen. Imádja a gyermekeket, de ismerősei ezt nehezen hinnék el. Jószívűsége
		határtalan, és ennek köszönhetően szívesen adakozik. „Mások támogatása különböztet meg minket a farkasoktól, és tesz
		hasonlóvá a magasságbeliekhez.” – szokta mondani. Veszélyhelyzetben mindig óvatos, sohasem gyáva. Először felméri a
		helyzetet, majd halálos pontossággal hajtja végre tervét, amikor az ellenfelek már lankadnak.</p>

	<p>Ermor tevékeny és kitartó, ha feladatot bíznak rá, s élete során mindig erős akarattal küzd a kudarcok ellen.
		Cinikus életszemlélete miatt gyakran terjeszt pletykákat, kivéve szeretteiről, akiket tisztel és védelmez. Lelke
		mélyén álmodozó, gyermeki lelkesedéssel képzel el jövőt magának és Veronikának: nagy palotát, arannyal teli ládákat,
		hadsereget, mirthill páncélt… Mindent megálmodott már.</p>

	<p>Az ismeretlen dolgokhoz belátó, nem ítél el semmit, amíg az nem okoz kárt Ynev számára. De ha sérülést vagy
		veszteséget okoz, akkor haragja pusztító erejű. Erős személyisége mindenkire mély benyomást tesz, és nincsen lény az
		Univerzumban, aki dühében szembe merne szállni vele. Mindennapjai általában vidámak, mókásak, mindenkit meg tud
		nevettetni, legyen az akár egy király lánya vagy fia. Külcsíne színvonalas, akárcsak testvéréé, és igényei is
		hasonlóak.</p>

	<h2>Külső tulajdonságai</h2>
	<p>Ermor a Geladen család legifjabb tagja, mindössze 900 éves – ami a törpéknél még ifjúkor. Magassága fajához képest
		nagy, 150 cm, testsúlya pedig 39,8 kg. Haja fekete, hosszú, egészen a válláig ér. Szemeinek színe semleges,
		napfényben borostyánzöld, egyébként inkább kékes. Arca teljesen szőrtelen, amit felesége kívánságára tart így.
		Ruházata selyemköpeny, amelyen Tooma rituális jelei vannak, és 1-es (!) SFÉ-t képvisel. Pajzsot vagy páncélt viselve
		a köpeny sebzésfelfogó értéke nem érvényesül. Fején tülkös sisakot hord, ami nevetségessé teszi, de őt ez nem
		zavarja. Felsőtestét posztóing takarja, amely élénkpiros színű. Fegyvere egy csatabárd, amelyet mesterétől kapott,
		és amelynek nyelébe egy smaragd van belerakva (módosítók: KÉ:+2, TÉ:+5, VÉ:+5). A csatabárdot a hátán hordja, és
		varázsolni is képes vele. Egy övet visel, amely max. 20 arany tárolására alkalmas, és egy ezüst karkötőt a jobb
		karján, amely inkább dísz, mintsem hasznos eszköz. Nadrágja egy lógó selyemdarab, ami csak nagy jóindulattal
		nevezhető nadrágnak. Gyaloglócsizmája kissé nagyobb a lábánál.</p>

	<p>Ermor nemesi háttérrel rendelkező törpe karakter, kevés hibával, számos előnnyel. Erősen ajánlott bárkinek, aki egy
		unisex, erős jellemű kalandozót keres.</p>
</body>

</html>